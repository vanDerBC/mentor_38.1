Oppgave 1: Gjett et tall
Lag et program som velger et tilfeldig tall mellom 1 og 10, og så lar brukeren gjette tallet.
Programmet skal gi beskjed om brukeren har rett eller feil.
Krav
1. Bruk random.randrange() for å generere et tilfeldig tall fra 1 til 10
2. Bruk en if-sjekk
Utskrift kan se slik ut:
> Gjett et tall mellom 1 og 10: (bruker skriver et tall her)
# om brukeren gjettet riktig
> Gratulerer! Du gjettet riktig. Tallet var (tall)!
# om brukeren gjetter feil
> Feil! Det riktige svaret var (tall)
Oppgave 2: Skriv ut tall i en liste
Opprett en tom liste og bruk en for-løkke til å legge til tallene 1 til 10 i denne listen. Print så ut listen til
slutt for å se om du har gjort det riktig.
Krav:
1. Opprett en tom liste
2. Bruk en for-løkke for å legge til tall I den tomme listen
3. Skriv ut hele listen. Dette kan gjøres med eller uten en for-løkke.
Oppgave 3: Utvid kalkulator
På oblig 1 oppgave 3 laget du en mini-kalkulator. Om den kalkulatoren ikke ber om hvilken operator
som skal brukes, utvid programmet til å inkludere dette slik at det ligner på utskriften under. Legg også
til at programmet skriver ut “Det går ikke ann å dele på null!” om brukeren prøver å dele på 0.
Eksempel på utskrift:
Hva er det første tallet?: (bruker skriver tall 1, f.eks. 5)
Hva er det andre tallet?: (bruker skriver tall 2, f.eks. 10)
Hvilken operasjon ønsker du å bruke?: (bruker skriver f.eks. +)
5 + 10 = 15
Oppgave 4: Summen av tall i en liste
Lag et program som tar inn 5 tall fra brukeren, lagrer dem i en liste, og beregner summen av tallene ved
hjelp av en for-løkke.
Krav:
1. Brukeren må kunne sende inn 5 tall.
2. Tallene skal lagres I en liste.
3. Det skal brukes en for løkke til å summere tallene.
4. Summen av tallene skal printes ut til slutt.
Eksempel på utskrift:
Skriv inn tall 1: 2
Skriv inn tall 2: 4
Skriv inn tall 3: 6
Skriv inn tall 4: 8
Skriv inn tall 5: 10
Summen av tallene er: 30